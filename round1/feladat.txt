Feladat 2 - Alkalmazás készítése
A linkről letölthető állomány két csv adatfájlt tartalmaz. Ezeket kell majd használni a
feladatok megoldásához. A clients.csv fájl az autószerelőhöz beérkezett autók adatait
tartalmazzák. A central_data.csv fájl a rendőrségi adatbázis helyi másolata.
A feladat egy autó műhely naplózó alkalmazásának elkészítése, mely a lent leírt feladatokat
hajtja végre. A program egy szöveges fájlba is lementi az általa kalkulált információkat,
melynek formátumára a feladatok felsorolása alatt látsz példát.
1. A beérkezett autók egy része egyenetlen úttartásra panaszkodik. Ebben a tökéletes
világban tetszőleges autó kerekeinek ideális nyomása 1.5 és 3 bar között kellene,
hogy legyen. Feladat, hogy kiegyenlítsük az egy tengelyen lévő kerekek nyomását (a
két kerék nyomásának vedd az átlagát), úgy, hogy ne menjünk a megengedett
határértékek felé vagy alá. A végzett munkát logold a feladat alján mutatott példa
alapján: minden beolvasott autóhoz tartozzon a kimeneti fájlban egy bejegyzés, ahol
tételesen felsorolod mind a négy kerékhez, milyen guminyomás-változást kellett
eszközölni (tehát ne a végleges értéket mentsük le, hanem a módosítás mértékét).
(5 pont)
2.
Az elmúlt időben megszaporodtak az autólopások, ezért a rendőrség arra kéri az
összes szervízt, hogy ellenőrizzék le az autót még mielőtt nekilátnának a
javításának. Sajnos a központi nyilvántartást tároló adatbázis jelenleg nem elérhető
karbantartás miatt - szerencsére viszont rendelkezésünkre áll egy lokális másolata
szöveges fájl formájában.
Keresd meg a beérkező autók rendszámát a központi adatbázis lokális másolatán,
es amennyiben az autó lopott, ezt jelezd a logban az autó jogi státusza alatt a
‘RIASZTÁS’ kulcsszóval. A központi nyilvántartás mérete miatt lassan lehet rajta
keresni. Legfeljebb O( log(n)) időigényű keresést implementálj.
(4
pont)
3. Előfordulhat az az eset is,, hogy nincs ugyan az autó még lopottnak jelentve, de
valamelyik adata eltér a központban tárolt adatoktól, ezt a ‘GYANÚS’ kulcsszóval
jelezd és írd mellé, hogy miben tér el a központitól.
(4 pont)Példa log:
RHX-219, Kovács Márk:
Kerekek állapota:
Bal első: +1.2 bar
Jobb első: -1.0 bar
Bal hátsó: Nem igényelt munkát
Jobb hátsó: Nem igényelt munkát
Autó jogi státusza:
Gyanús
Rossz autó márka
Rossz sofőr
